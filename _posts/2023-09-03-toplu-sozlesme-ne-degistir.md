---
layout: post
title:  "7.Dönem Toplu Sözleşmesi Adliye Personelini nasıl etkiler ?"
summary: ""
author: gokhantasci
date: '2023-09-03 14:48:54 +0530'
category: Maaş
thumbnail: /assets/img/posts/katip.jpg
keywords: En düşük Katip Maaşı, En düşük Katip Mübaşir, En düşük Yazı İşleri Müdürü Maaşı, Katip Maaşı, Mübaşir Maaşı, Yazı İşleri Müdürü Maaşı
permalink: /blog/7-toplu-sozlesme-adli-personel2023/
usemathjax: true
---


<p>Merhabalar.</p>
<p>Memur ve memur emeklilerini etkileyen 7.Dönem Toplu Sözleşmesi 03/09/2023 tarihinde Resmi Gazete'de yayınlanmıştır. </p>
<p></p>
<p>Bu yazımızda aşağıdaki başlıklar incelenecektir.</p>
<ol> 
    <li> Temmuz ayında yapılan 8077 TL Zam Toplu Sözleşmeye dahil edilecek mi?</li> 
    <li> Sendika ödemeleri nasıl oldu? </li> 
    <li> Zabıt Katibi, Mübaşir ve Yazı İşleri Müdürlerine neler getirdi? </li> 
    <li> Adalet Bakanlığı'nda sadece bu ünvan yok, neden diğerlerini eklemiyorsunuz? </li> 
</ol>

<h1> Temmuz ayında yapılan 8.077 TL Zam Toplu Sözleşmeye dahil edilecek mi? </h1>

<p>Bilindiği üzere 2023/Temmuz ayı içerisinde 8.077 TL olarak belirtilen seyyanen zam, maaşlarımıza ve daha doğrusu bordromuza şu şekilde yansıtılmaktadır.</p>
<p>
8077 TL seyyanen zam 375 sayılı kanunun ek madde 40'ı ile maaşlarımıza yansıtılmaya başlanmıştır.</p>
<p>375 sayılı Kanun Ek Madde 40 aşağıdaki şekildedir</p>

<blockquote> <p>Aylıklarını ek 10 uncu madde ile 657 sayılı Devlet Memurları Kanunu ve ... kamu kurum ve kuruluşlarının merkez, taşra ve döner sermaye teşkilatlarında istihdam edilen sözleşmeli personele (kadro karşılığı sözleşmeli dahil) <code class="highlighter-rouge">(15.965) gösterge rakamının memur aylık katsayısı ile çarpımı sonucu </code> bulunacak tutarda ilave ödeme yapılır. ...  Bu ödeme <code class="highlighter-rouge">damga vergisi hariç</code> herhangi bir vergi ve sigorta prim kesintisine tabi tutulmaz. </p> </blockquote>

<p>İlgili kanunda bu ödemenin tek seferde 8.077 TL olacağı yada bunda arttırılışa gidilmeyeceğine dair herhangi bir düzenleme bulunmamaktadır. Bu artış 15965 aylık katsayısına bağlanmıştır.</p>
<p>Peki bu 8077 TL nereden geliyor, biz bunu nasıl hesaplıyoruz?</p>
<p>2023/Temmuz ayı itibariyle aylık gösterge katsayısı <code class="highlighter-rouge">0,509796</code> olarak belirlenmiştir.</p>
<p>Seyyanen zammın hesaplanması için <code class="highlighter-rouge">Aylık Katsayısı x 15965</code> formülünü kullanmak gerekmektedir. Bu da şuan itibariyle <code class="highlighter-rouge">8.138,89 TL</code> yapmaktadır. Yine ilgili Kanunun son cümlesinden bu rakam üzerinden <code class="highlighter-rouge">Binde 7,59 oranında Damga Vergisi</code> kesintisi yapmak gerekmektedir. (8.138,89 * 7,59 / 1000 = <code class="highlighter-rouge">61,77 TL</code> damga vergisi eklenmektedir). Yukarıda katsayı ile çarpım sonucu elde ettiğimiz 8.138,89 TL'den damga verigisini düştüğümüzde maaşlarımızda <code class="highlighter-rouge">8.077,12 TL</code> artışa sebep olduğu anlaşılacaktır.</p>

<p> madde 4 ile, toplu sözleşme sonucu <code class="highlighter-rouge">aylık katsayısı, taban aylık katsayısı, yan ödeme katsayısı</code> yeniden belirlendiği, aynı kanunun madde 7'si ile <code class="highlighter-rouge">... aşması halinde ... yer alan katsayılar ...  aşan kısım kadar arttırılır.</code> şeklinde düzenlenmiştir.  </p>

<p>Yukarıda belirtilen Toplu Sözleşme Metni ile aylık katsayısı artırılacak olup, 375 sayılı Kanun Ek Madde 40 ile belirlenen aylık katsayısı *15965 gösterge rakamının çarpımı sonucu seyyanen zam olarak bilenen ödeme kalemini doğrudan etkileyecektir. </p>

<p>Peki 2024/Ocak ayında aylık katsayı ne olacak ve bu seyyanen zam kaça çıkacaktır?</p>
<p>Ekonomistlerin enflasyon tahminin gerçekleşmesi halinde maaşlara <code class="highlighter-rouge"> %25,59 oranında enflasyon farkı </code> eklenecektir. Yeni aylık katsayı (0,509796 * 1,2559) 0,640253 olacaktır. Bu rakama %15 Toplu Sözleşme zammı eklendiğinde yeni <code class="highlighter-rouge"> memur aylık katsayısı 0,736291 </code> olacaktır. Yukarıda detaylı şekilde yaptığımız formül neticesinde 15965 ile çarpımı sonucu <code class="highlighter-rouge"> 11.754,89 TL</code> olduğu Maaş Robotu üzerinde yapılacak hesaplama sonucu bulunacaktır. Bu rakamdan damga vergisi kesintisi yapıldığında maaşlara net katkısı <code class="highlighter-rouge"> 11.665,67 TL</code> olduğu görülecektir. Yani Temmuz ayında 8.077 TL olan seyyanen zam 2024/Ocak ayı itibariyle 11.665 TL olacaktır.</p>
<p>Yani 375 sayılı Kanun Ek Madde 40 ile bu ödeme aylık katsayısına eşitlenmeyip doğrudan rakam olarak belirtilseydi, bu rakam aksine bir düzenleme olmadıkça değişmezdi, <strong> ancak </strong> bu rakam aylık gösterge rakamı karşılığı belirlendiği için bu rakam her değiştiğinde <strong>seyyanen zam da artacaktır.</strong></p>

<h1> Sendika ödemeleri nasıl oldu? </h1>

<p>Memur maaş ve aylıkları yukarıda bir örneği verilen onlarca kalemin alt alta toplanıp, yine farklı metodlarla hesaplanan ancak aynı değerlerden etkilenen vergilerin çıkartılması sonucu net maaşı oluşturmaktadır. Bunun bir benzeri de sendika ödeme ve kesintilerinde kullanılmaktadır. 6.Dönem Toplu Sözleşmesi ile %2 den fazla üyesi olan sendikalara üye olan memurlara Ocak, Nisan, Temmuz ve Ekim aylarında olmak üzere üçer aylık dönemlerde yılda toplam 4 kez <code class="highlighter-rouge">Toplu Sözleşme İkramiyesi</code> adı altında ödeme yapılmaktadır. Her ay ödemeye esas tüm gelirlerin %0.5'i kadar  <code class="highlighter-rouge">Sendika Kesintisi</code> adında kesinti yapılmaktadır.</p>

<p>6.Dönem Toplu sözleşmesi ile 3 aylık dönemler içerisinde <code class="highlighter-rouge">2.119</code> gösterge rakamının memur aylık katsayısı ile çarpımı sonucu <code class="highlighter-rouge">1.080,26 TL</code> ödeme yapılmaktaydı. Yılda toplam <code class="highlighter-rouge">4.321,04 TL</code> ödeme yapılmaktaydı.</p>

<p>7.Dönem Toplu Sözleşmesi ile önceden üçer aylık dönemler halinde yapılan ödemeler <code class="highlighter-rouge">her ay</code> ödenecek şekilde <code class="highlighter-rouge">707</code> rakamının aylık katsayısı ile çarpımı sonucu bulunacak <code class="highlighter-rouge">360,43 TL</code> şeklinde ödenecektir. Normalde <code class="highlighter-rouge">1.080,26 TL</code> üç aylık alacağımız ödeme (3*360,43 TL)  aylıklar halinde alınınca üç aylık dönemde <code class="highlighter-rouge">1.081,29 TL</code> maaşları etkileyeceği değerlendirilmiştir. Yukarıda yapılan hesaplamalar neticesinde 2024/Ocak ayında <code class="highlighter-rouge"> memur aylık katsayısı 0,736291 </code> olması halinde aylık olarak <code class="highlighter-rouge"> her ay 520,56 TL </code> Toplu Sözleşme İkramiyesi ödenecektir.</p>

<h1> Zabıt Katibi, Mübaşir ve Yazı İşleri Müdürlerine neler getirdi? </h1>

<p>Her iki toplu sözleşmeyi (6. ve 7. Dönem)  kıyasladığımda Mübaşir ve Zabıt Katipleri yönünden <strong>doğrudan maaşlarını etkileyen</strong> herhangi bir <strong> arttırım yada azalma</strong> bulunmamaktadır.</p>
<p>Toplu Sözleşmenin 55/a maddesi uyarınca Yazı İşleri Müdürlerinin özel hizmet oranının <code class="highlighter-rouge">20 puan</code> arttırımlı ödeneceği düzenlenmiştir.</p>
<p>Detaylarla sizi boğmamak üzere bu rakam (9500 * aylik_gosterge * 20 / 100) olarak hesaplanmaktadır. Bugün itibariyle <code class="highlighter-rouge">968,61 TL</code> oranında maaşlara artış sağlayacaktır. Yeniden belirlenen memur aylık katsayısı ile bu rakam değişecektir.</p>

<h1> Adalet Bakanlığı'nda sadece bu ünvan yok, neden diğerlerini eklemiyorsunuz? </h1>
<p>Bu web sitesi amatör ruhla öğrendiğim web yazılım dillerinin takibini sağlamak, kendimi geliştirmek amacıyla çıktığım yolda, benim maaşım nasıl hesaplanıyor sorusunu merak edip onlarca kaynağı okuduktan sonra kendi maaşımı gelirler ve giderler dahil, tamı tamına tutturabilmeyi hedeflemekteyim. Çeşitli maaş robotlarında yapılan hesaplamaların ay başında yatan maaşımla neden yatmadığı konusunda kendimle inatlaşmam sonucunda meydana gelmiştir.</p>
<p>Bunu başardıktan sonra kendi kalem arkadaşlarımın da bordrolarını benimle paylaşmaları neticesinde Zabıt Katibi ve Mübaşir maaşlarını da hesaplayabilmek mümkün olmuştur.</p>
<p>Sisteme tüm ünvanları hızlıca eklemek mümkün ancak bu rakam diğer robotlar gibi üç aşağı beş yukarı rakamlar olacağı için, sağlamasını bordro ile yapamadığım ünvanların maaşlarını sisteme dahil etmedim. </p>
<p>Her bir ünvanın ay sonu ödenen maaşı gelirler ve giderler olmak üzere +/- 30 kalem hesaplama sonucu bulunmaktadır. Bu da gerek tasarım gerek kodlama açısından yorucu bir iştir.</p>
<p>Yazı İşleri Müdürü olarak görev yürütmeme ek olarak şahsi keyif olarak tasarladığım bu siteyi sizlerin meraknı bir nebze gidermek için bu siteyi genelle paylaştım. Mevcut maaş hesabında küsürat da olsa hatalara denk gelirseniz lütfen bu durumu bordronuzu da gönderebilecekseniz benimle paylaşınız. En kısa zamanda gerekli düzenlemeyi yapıp sisteme eklemesini yapabilirim.</p>
<p>Toplu sözleşmenin hepimize hayırlı olması dileğiyle, <strong>selamlar ve sevgiler.</strong></p>


</body>
</html>