---
layout: post
author: gokhantasci
anasayfa: no
title: 2023 Yılı Tanıklık Ücret Tarifesi
date: 2023-01-01T18:33:27.323Z
thumbnail: /assets/img/posts/tanik.jpg
category: Tarifeler
summary: tanıklık ücret tarifesi
keywords: mahkeme tanıklık, mahkeme tanıklık ücret, 2023 tanıklık ücret,
  tanıklık ücret tarifesi
permalink: /blog/taniklik-ucret-tarifesi-2023
---
Adalet Bakanlığından:

# **2023 YILI TANIKLIK ÜCRET TARİFESİ**

**Amaç**

**MADDE 1-** (1) Bu Tarifenin amacı, ceza muhakemesi sırasında tanığa verilecek tazminatın miktarı ile ödenmesine ilişkin usul ve esasları belirlemektir.

**Kapsam**

**MADDE 2-** (1) Bu Tarife, ceza muhakemesi sırasında Cumhuriyet savcısı, mahkeme başkanı veya hâkim tarafından çağrılan tanıklara verilecek tazminatı kapsar.

**Dayanak**

**MADDE 3-** (1) Bu Tarife, 4/12/2004 tarihli ve 5271 sayılı Ceza Muhakemesi Kanununun 61 inci maddesi hükümlerine göre hazırlanmıştır.

**Tazminat**

**MADDE 4-** (1) Tanığa, tanıklık nedeniyle kaybettiği zamanla orantılı olarak günlük **40,00 ilâ 80,00 Türk Lirasına** kadar ücret ödenir.

**Giderler**

**MADDE 5-** (1) Tanık hazır olabilmek için seyahat etmek zorunda kalmışsa yol giderleriyle tanıklığa çağrıldığı yerdeki ikamet ve beslenme giderleri de karşılanır.

**Muafiyet**

**MADDE 6-** (1) Tanığa ödenmesi gereken tazminat ve giderler hiçbir vergi, resim ve harç alınmaksızın ödenir.

**Yargılama gideri**

**MADDE 7-** (1) Bu Tarife uyarınca Devlet hazinesinden yapılan harcamalar 5271 sayılı Ceza Muhakemesi Kanununun 324 üncü maddesi uyarınca yargılama giderlerinden sayılır.

**Yürürlük**

**MADDE 8-** (1) Bu Tarife 1/1/2023 tarihinde yürürlüğe girer.